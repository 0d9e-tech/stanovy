# Stanovy zapsaného spolku 0d9e
> Verzi v0.2 tohoto dokumentu sepsal Jakub Hampl dne 20. 2. 2024

## Článek I: Název a sídlo, působnost a charakter spolku
1. Název spolku je "Zapsaný spolek 0d9e" (dále jen "spolek").
2. Sídlem spolku je "Vladimírovo vokno" Kosmonautů 2841/6, 276 01 Mělník.
3. Spolek působí na celém území České republiky, spolek se nečlení na organizační jednotky – spolek je místně příslušnou organizační jednotkou.
4. Charakter spolku – spolek je zapsaným spolkem podle zákona č. 89/2012 Sb., občanského zákoníku.

## Článek II: Účel spolku
Účelem spolku je individuální i skupinové zapojení členů v projektech oblasti technologí, osvěta v této oblasti a zajišťování projektů a akcí s tímto zaměrěním. Dále klade důraz na etiku zaštiťovaných projektů, především v oblasti open-source a soukromí.

## Článek III: Cíle spolku a předmět jeho činnosti
1. Realizace projektů a akcí v souladu s účelem spolku
2. Shitposting.

## Článek IV: Členství ve spolku
1. Členem spolku mohou být fyzické osoby starší 15 let.
2. Přihlášku ke členství přijímá předseda, který také na zasedání rozhoduje o přijetí nového člena spolku.
3. Zakládajícími členy spolku jsou alespoň tři osoby, vedené společným zájmem vést spolek jako samosprávný a dobrovolný svazek členů.
4. Členství zaniká
	a) závažným porušením povinnosti vyplývající z členství;
	b) doručením písemného oznámení člena o vystoupení;
	c) rozhodnutím o vyloučení;
	d) nezaplacením členských příspěvků ani v přiměřené dodatečné lhůtě;
	e) úmrtím, zánikem spolku.
5. Člen má právo
	a) účastnit se činnosti spolku a jeho orgánů a být o této činnosti informován;
	b) předkládat návrhy, podněty a připomínky k činnosti spolku;
	c) podílet se na stanovování cílů a forem činnosti spolku.
6. Člen má povinnost
	a) dodržovat tyto stanovy a jednat v souladu s cíli spolku (svou činností naplňovat cíle spolku);
	b) platit členské příspěvky.
7. Výši členských příspěvků stanoví Členská schůze vždy pro příslušný kalenářní rok;
    a) členský příspěvek je třeba zaplatit do 30 dní od stanovení výše příspěvku.

## Článek V: Orgány spolku
Orgány spolku jsou Členská schůze jakožto nejvyšší orgán, Předseda jakožto statutární orgán, Místopředseda a Výbor shitposterů.

### 1. Členská schůze
1. Je nejvyšším orgánem spolku.
2. Sestává se ze všech členů spolku.
3. Je svolávána alespoň jednou za rok elektronickou pozvánkou doručenou každému členovi spolku.
4. Koordinuje činnost spolku; projednává podněty, návrhy a stínosti členů spolku.
5. Schvaluje
    a) roční plán výdajů a zprávu o hospodaření za rok minulý;
    b) kvalitu shitpostů Výboru shitposterů;
    c) vnitřní předpisy, stanovy.
6. Hlasuje o
    a) přijetí zájemce za člena spolku;
    b) vyloučení člna ze spolku;
    c) volí a odvolává Předsedu a Místopředsedu;
    d) volí členy Výboru shitposterů.
7. Je usnášeníschopná, je-li přítomna nadpoloviční většina všech členů;
    a) při rovnosti počtu hlasů přítomných je rozhodující hlas Předsedy.
8. Není-li schopná usnášení, svolá Předseda do sedmi dní schůzi novou;
    a) termín náhradního zasedání bude stanoven maximálně šest týdnů po termínu řádného zasedání;
    b) toto zasedání je vždy usnášeníschopné.
9. Jednání Členské schůze jsou neveřejná;
    a) z kadého zasedání bude zhotoven elektronický zápis;
    b) součástí zápisu je jmenný seznam všech přítomných;
    c) pokud některý ze zúčastněných členů nesouhlasí se zněním zápisu, zapíše tyto své výtky pod jmenný seznam.

### 2. Předseda
1. Je statutárním orgánem spolku.
2. Jedná jménem spolku, zastupuje jej navenek, činí jeho jménem právní úkony.
3. Předsednictví začíná dnem zvolení do funkce; funkční období je jeden rok.
4. Je povinen zhotovit zápis z Členské schůze.
5. Předsedovi přísluší
    a) spravovat majetek spolku;
    b) svolávat a vést Členskou schůzi;
    c) podávat zprávu o výsledcích hospodaření.

### 3. Místopředseda
1. Zastupuje předsedu spolku v době jeho neschopnosti či nemožnosti vykonávat funkci. Po odstoupení, odvolání, úmrtí, či zániku mandátu Předsedy je statutárním orgánem spolku.

### 4. Výbor shitposterů
1. Má povinnost
    a) shitpostovat v souladu s cíly spolku;
    b) podávat zprávu o kvalitě shitpostování na Členské schůzi.

## Článek VI: Zásady hospodaření
1. **Spolek je neziskovou organizací**. Případné příjmy budou tvořit dary, dotace, granty a příjmy z  činnosti spolku a  z majetku spolku, a budou používány na činnost spolku.
2. Výdaje spolku jsou zaměřeny na uskutečňování cílů spolku v souladu s jeho hlavní činností podle těchto stanov a rozpočtem spolku.

## Článek VII: Zápisy schůzí a seznam členů spolku
1. Aktualizované zápisy ze schůzí i aktuální seznam členů bude veřejně dostupný na spolkové webové stránce [0d9e.tech](https://0d9e.tech/).

## Článek VIII: Okolnosti zániku spolku
1. V případě zániku bude případný zbylý majetek po likvidaci předán na základě rozhodnutí výboru neziskové právnické osobě, jejíž cíle jsou blízké cílům spolku.
2. Spolek může zaniknout rozhodnutím soudu.

